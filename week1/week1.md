------------------------------------------------------------------------------------------

# TEHTÄVÄT

------------------------------------------------------------------------------------------

## Loebner-monsu, max 5 XP

###  Kerro tuoreimmasta Loebner-palkinnon voittajasta. Mihin toiminta perustuu? Onko kyseessä läpimurto AI-maailmassa? Millaista kehitystä/muutosta/suuntauksia voit havaita, kun tutkit voittohistoriaa?

Tuorein Loebner-palkinnon voittaja (2019) on Steve Worswickin luoma chattibotti, Mitsuku.
Mitsuku on voittanut palkinnon viidesti (2013, 2016-2019). Mitsuku toimii AIML-merkintäkielen
pohjalta, joka on yksi XML-merkintäkielen verisoista. Mitsuku sisältää vuoden 2000, 2001 ja 2004
Loebner-palkinnon voittaneen A.L.I.C.E.:n koko AIML-lähdekoodin sekä monia muita tämän lisäksi
lisättyjä asioita. AIML-merkintäkielen ydin perustuu kategorioihin, jotka sisältävät kaksi asiaa:
yhteensopivan merkkijonomallin, jota tekoäly odottaa käyttäjältä, sekä tähän sopivan mallivastauksen.

Mitsuku on yli 15 vuoden kehityksen ansiota, ei niinkään yllättäen uusi teknologinen läpimurto. 
Mitsuku toisaalta on ihmismäisyytensä takia herättänyt paljon kiinnostusta ja puhetta, jolla on
ollu kyllä vaikutuksia alaan.

Voittohistoriasta huomasin ainakin sen, että Loebner-palkinnon melkein 30 vuoden historian aikana
yli puolet kerran palkinnon voittaneista ovat voittaneet palkinnon uudelleen. Viimeisen kymmenen
voittajan joukossa on vain kolme eri kehittäjää, joten chattibottialan harppaukset ovat näköjään
vahvasti tiettyjen henkilöiden käsissä. 

------------------------------------------------------------------------------------------

## Kylli Kyselijä, max 10 XP

### Mitä tarkoitetaan vahvalla tekoälyllä?

Vahvalla tekoälyllä tarkoitetaan sellaista tekoälyä, jolla on tietoisuus itsestään ja joka on
muutenkin kykeneväinen itsenäiseen, ihmiskaltaiseen, ajatteluun.

### Entä heikolla/kapealla tekoälyllä?

Heikko tekoäly on puolestaan rajoitettuihin tehtäviin tarkoitettu, ohjelmoidun logiikan mukaisesti toimiva
tekoäly. Heikolla tekoälyllä ei ole tietoisuutta ja kykyä itsenäiseen ajatteluun kuten vahvalla tekoälyllä on.

### Mikä on kiinalaisen huoneen argumentti?

Kiinalaisen huoneen argumentti on vasta-argumentti sen puolesta, että älykkyys ei ole sama
asia kuin älykäs toiminta. Kiinalaisen huoneen argumentin nimi tulee kokeesta, jossa huoneen sisään
lukitaan kiinaa osaamaton henkilölle, mutta hänelle annetaan laaja ohjekirja vastauksien antamiseen.
Huoneen ulkopuolella oleva henkilö lähettää viestejä lappujen avulla huoneeseen, jotka on kirjoitettu
kiinaksi. Ulkopuolella oleva henkilö luulee, että huoneen sisällä oleva henkilö osaa kiinaa, vaikka ei
oikeasti osaa -- hän pystyy vastaamaan ohjekirjan avuin. Vasta-argumentti siis perustuu tähän samaan
ajatukseen: kone ei välttämättä ole älykäs, vaikka osaakin toimia älykkäästi. Kyse on myös siitä, miten
älykkyys koetaan. Onko kyse toiminnasta vai tietoisuudesta/mielestä?

### Onko mielestäsi vahva tekoäly mahdollinen? Perustele.

Vahva tekoäly voi olla mahdollista, mutta sen kehittäminen vaatii todella paljon aikaa ja monen eri tieteenalan
läpimurtoja. Ymmärrystä ihmisen aivoista ja tiedon tallentamiseen tarvittavaa tilaa tarvitaan rutkasti enemmän tilaa kuin mitä nykyiset bittimäärät tarjoavat. 
Loppujen lopuksi kyse on kuitenkin määrittelystä.

------------------------------------------------------------------------------------------

## Pikku-Xgortzh, max 3 XP

### Listaa kolme tekoälyn osa-aluetta/sovellutusta, joista tahtoisit tietää enemmän

Datatiede (eng. data science), puheentunnistus, koneoppiminen

------------------------------------------------------------------------------------------